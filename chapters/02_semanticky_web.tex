\chap Sémantický web
V této kapitole se seznámíme s pojmem sémantický web a popíšeme si klíčové technologie týkající se tohoto pojmu. 
Ty jsou zásadní pro pochopení fungování světa sémantických dat a tak tedy i k pochopení této práce.

\sec Co je sémantický web?
Myšlenka sémantického webu byla poprvé veřejnosti předvedena 17. května 2001, kdy v časopise Scientific American vyšel článek The Semantic Web.\cite[scientific-american-article] 
Autory tohoto článku byli Tim Berners-Lee (zakladatel \glref{WWW}), James Hendler a Ora Lassila, všichni tři jsou zásadními postavami ve vývoji sémantického webu.
Na začátku tohoto článku popisují poměrně futuristickou scénku, kde po otevření webové stránky je zařízení schopné samo kompletně porozumět obsahu této stránky. 
Tedy veškerým informacím na ní napsané, včetně odkazů na jiné stránky a vztahů mezi nimi. 
Díky tomu pak pouze skrze komunikaci s dalšími stránkami naplánuje návštěvu lékaře, včetně toho, aby vyhovoval jejím časovým podmínkám, byl blízko domu či byl pokryt její pojišťovnou.
Klíčové je zde to, že to zařízení zvládlo jen za pomocí webu, díky strojově čitelným standardizovaným datům na webových stránkách.

Sémantický web se tak má stát novým evolučním stupňem stávajícího webu, kde jsou informace uloženy podle standardizovaných pravidel, což usnadňuje jejich vyhledávání a zpracování.\cite[cambridge-semantics] 
Ony standardizované pravidla jsou hlavně Resource Description Framework (\glref{RDF}) a Web Ontology Language (\glref{OWL}).
Ty byly vyvinuty mezinárodním konsorciem \glref{W3C}, které ve společnosti s veřejností vyvíjí i jiné webové standardy, pomocí nichž, chtějí rozvinout web do plného potenciálu.
Pro ověření pravosti dokumentů (a jejich informací) využívá sémantický web také třeba digitální podpisy a šifrování.\cite[w3c-semantic-web-security]

\sec Úvod do sémantických technologií
\secc RDF
V sémantickém světě je standardem pro vytváření dat formát \glref{RDF}.\cite[w3c-rdf]
RDF je standardizovaný strojově čitelný grafový formát, ve kterém se využívají tzv. triples, česky trojice, k popsání relací (lze zapsat jako orientované hrany v grafu) ve 
formátu subjekt - predikát - objekt. Samotná syntaxe však definovaná není, často se však používá \glref{RDF}/\glref{XML}, která dokáže zapsat RDF graf jako \glref{XML} dokument.
Pro účely dnešních aplikací je nutné také znímit existenci formátu RDFJS, který reprezentuje \glref{RDF} data v jazyku Javascript.\cite[rdfjs-spec]

\secc OWL
Pro popsání základních ontologií vzniklo RDF Schema (\glref{RDFS}), které obsahuje sadu základních tříd k použití.\cite[w3c-rdfs]
Později se však vyvinul Web Ontology Language (\glref{OWL}), který je mnohem bohatší a používá se tak pro popis informací o věcech a vztahů mezi nimi neboli ontologií.\cite[w3c-owl]
Oba jazyky jsou standardem \glref{W3C}.

\secc SPARQL
Primárním dotazovacím jazykem pro \glref{RDF} je \glref{SPARQL}\cite[w3c-sparql]. 
Ten je syntaxí velmi podobný \glref{SQL}, funguje však spíše na porovnávání a dosazování oněch trojic - tedy potažmo orientovaných hran grafu.
Má více druhů dotazů:
\begitems
* SELECT - podobný \glref{SQL} SELECT dotazu, tedy vrací data vyhovující dotazu
* CONSTRUCT - vrací výsledek dotazu jako nová data ve formátu \glref{RDF} vyhovující dotazu
* ASK - vrací boolean hodnotu true/false odpovídající dotazu
* DESCRIBE - vráci RDF podobu toho, jak by vypadali data vyhovující dotazu
\enditems
